<main>
    {{> single-page-baner title="Warka i okolica" announcement="Malownicze miasteczko w dolinie Pilicy." backgroundImage="/assets/images/partials/baner/single-page-baner.jpg"}}
    <section class="single-page-content">
        <div class="container">
            <div class="col-12">
                <p>Warka to najstarsze na Mazowszu, malownicze miasteczko w dolinie Pilicy. Dogodne położenie nad rzeką, na szlakach handlowo-komunikacyjnych i urodzajne gleby już w XV wieku ułatwiały rozwój gospodarczy Warki. Miasto wówczas zasłynęło przede wszystkim z szewstwa, sukiennictwa i oczywiście piwowarstwa, którego popularność szybko przekroczyła granice Polski. Dynamiczny rozwój przerwał od XVII wieku czas krwawych wojen i klęsk żywiołowych, po których nastąpiło całkowite spustoszenie miasta. Podczas tego trudnego dla Warczan okresu zasłynęło wiele postaci historycznych, takich jak: Piotr Wysocki (dowódca powstania listopadowego 1830-1831), Kazimierz Pułaski (urodzony w Warce w 1747roku, walczył o wolność USA), czy Stefan Czarniecki (zwycięska bitwa ze Szwedami 1656).</p>
                <p>Obecnie Warkę dzieli zaledwie godzina drogi od Warszawy, co sprzyja spontanicznym weekendowym wyjazdom. Zarówno Pilica jak i zachwycająca okoliczna przyroda zachęcają do aktywnego wypoczynku, przy jednoczesnym odkrywaniu licznych zabytków i ciekawych historii z nimi związanych. Przyległa do Warki Puszcza Stromiecka oprócz pieszych wędrówek i terenów sprzyjających grzybiarzom, oferuje wiele tajemnic i niesamowitych opowieści z okresu II Wojny Światowej. Dopełnieniem tych urokliwych, dziewiczych terenów są przyjazne dla turystów szlaki wareckiego Browaru, znajdujące się na obrzeżach miasta.</p>
                <p>Na szczególną uwagę turystów w Warce zasługuje Muzeum im. Kazimierza Pułaskiego na Winiarach, będące dawniej domostwem rodziny Pułaskich. Znajdziemy tu pamiątkowe eksponaty po zasłużonych Polakach.</p>
                <p>Obok dworku na Winiarach warto zobaczyć ołtarze w obydwu wareckich kościołach: boczne w kościele pofranciszkańskim pw. MB Szkaplerznej oraz renesansowy ołtarz główny w kościele farnym pw św. Mikołaja.</p>
                <p>Godny uwagi jest także grobowiec Piotra Wysockiego i wielu bohaterów zasłużonych dla Warki na cmentarzu parafialnym i groby poległych podczas II wojny światowej i pomnik pomordowanych na Wschodzie.</p>
                <p>Bliskie okolice Warki również obfitują w ciekawe zabytki: neogotycki kościół parafialny pod wezwaniem św. Małgorzaty we Wrociszewie, czy np. pałac z XIX wieku w Michałowie Górnym.</p>
                <h2>Więcej informacji</h2>
                <p><a href="http://www.warka.net/">warka.net</a></p>
                <p><a href="http://www.muzeumpulaski.pl/">muzeumpulaski.pl</a></p>
                <p><a href="http://www.sztetl.org.pl/pl/article/warka/3,historia-miejscowosci/">Historia Warki - sztetl.org.pl</a></p>
            </div>
        </div>
    </section>
    {{> contact}}
</main>